Paikannussovellus

1. Johdanto

Tämä on konsepti paloturvallisuuden testaukseen tarkoitettua paikkatietoa hyödyntävää sovellusta varten.
Sovelluksen avulla voidaan testata reaaliympäristössä palohälytyksen sattuessa ihmisten liikkeitä rakennuksessa ja
selvittää mahdolliset ongelmakohdat.
Ongelmakohdilla tarkoitetaan paikkoja joissa rakennuksesta poistumiseen käytetään liialti aikaa ja onko jotain paikkoja,
joissa hälytykseen ei mahdollisesti osata reagoida.

Sovellus hyödyntää ihmisillä käytössä olevia mobiililaitteita ja niiden paikannusta WLAN verkon avulla.
Järjestelmä vaatii toimiakseen kirjautuminen rakennuksen langattomaan verkkoon.
Sovellus tallentaa eli "nauhoittaa" ihmisten liikkeet rakennuksessa ja tilannetta voidaan jälkeen päin toistaa
halutusta kohdasta.
Sovelluksen hallinta voi itsessään toimia applikaationa tai web-sovelluksena, johon kirjaudutaan tunnuksilla.

Ohjelmalla voidaan mahdollisesti myös simuloida millä nopeudella pelastushenkilöstö pääsee varusteineen
mihinkin osaan rakennusta.
Voidaan simuloida myös pelastustilanteita erilaisilla skenaarioilla.
Tässä dokumentissa pyritään kuitenkin käsittelemään vain sovelluksen perustoiminnallisuus.
Todettakoon vain, että jatkokehitykselle on siis mahdollisia visioita.


2. Käyttötapaukset (mitä sillä voi tehdä)

Järjestelmän avulla voidaan simuloida:

    Kuinka kauan ihmisillä menee rakennuksesta poistumiseen palohälytyksen sattuessa.
    Kuinka kauan pelastushenkilöstöltä menee aikaa saapua tiettyyn kohteeseen
    Onko rakennuksessa joitain ongelmakohtia, joista poistumiseen menee erityisen paljon aikaa
    Onko rakennuksessa kohtia, joissa hälytystä ei ole havaittu tarpeeksi selkeästi tai nopeasti

Järjestelmässä on kahdenlaisia käyttäjiä.
Normaalit käyttäjät (kohteet), jotka kirjautuvat järjestelmään rakennukseen tullessaan.
Ylläpitäjät kirjautuvat sovellukseen varsinaisia tuloksia varten ja pystyvät käynnistämään tilanteen tallennuksen
ja toistamaan tilanteita halutuilta aikaväleiltä. Toiminta muistuttaa turvakameran kuvan seurantaa jälkikäteen.

Eli...
- normaalikäyttäjät, jotka tuottavat sovelluksen avulla informaatiota liikkeistään kriisitilanteessa
- ylläpitäjät, jotka vastaanottavat paikantimen tuottamaa tietoa ja analysoivat sitä pelastusstrategian parantamiseksi


3. Vaatimukset
Sovellus ja palvelin vaativat kirjautumisen käyttäjältä, jotta voidaan eritellä tarvittaessa käyttäjän mukaan.
Sovelluksen on toimittava jatkuvasti eikä yhteys rakennuksen langattomaan paikallisverkkoon saa pätkiä.
Sovelluksen on kyettävä tuottamaan tarkkaa informaatiota laitteen kantajan sijainnista sisätiloissa.
Sovelluksen yhdystietokannan ja -palvelimen on kyettävä käsittelemään tulevaa informaatiota ja tallentamaan se.
Sovelluksen on hyvä olla intuitiivinen ja helppokäyttöinen, lähes näkymätön käyttäjälleen.
Järjestelmä on oltava hallinnassa ylläpitäjälle.

Käyttöliittymä sovelluksella on minimalistinen.
Itse sovellusnäkymä näyttää, josko yhteys on päällä, kuinka kauan se on ollut päällä ja kuinka paljon dataa on siirretty.
Muutoin käyttäjälle yleensä vain näkyy pieni indikaattori laitteen lepotilassa, joka kertoo yhteyden tilan: ON/OFF.
Sovellus ei vaadi käyttäjältä kuin kirjautumisen ja minimaalisen seuraamisen, joten kirjautumisikkuna on edellä-
mainitun lisäksi ainoa tarvittava näkymä.

